1610

38
Smolensci
Sociorum
domicili-
um.

39
Vilnae in-
ccndium.

Beneficia
Constan-
tiae regi-
na} ct ali-
orum.

Novitio-
rum rector
Bccano
succedit
Bariilius.

Socii pes-
tc· sublati.

222 LITUANICARUM SOCIETATIS JESU HISTORIARUM

sita est urbs, editissimo coloniae Sociorum assignatae ab Alexandro Corvino Gosiev-
sitio, Smolenscensium palatino : templum domusque condita : sexaginta agri juge-
ribus eidem attributis. Vilnae incendiO, extra moenia, D. Stephani templum versus,
hora ante meridiem octava excitato, pars multo major civitatis potiorque kalendis
quintilibus conflagravit. Communem urbis cladem res pariter nostra, exustis colle—
gii academici et novitiorum domibus, accepit. Eo periculo, jam tectis imminente,
domum professorum prohibuit Deus, excusso repente nimbo z rem, ut creditum
est, aedis honori suo dedicatae Divo Casimiro protegente; cujus beneficio regium
quoque sacellum suum, ad cedem Divi Stanislai episcopi, cum aliis exustam, pariter
conservatum. Consumptis incendio rebus collegii academici, auditores scholastici,
theologi Nesvisium, philosophi Pultoviam cum suis dimissi praeceptoribus. Tiro-
num domus maturius, quam ipsi sperassent, sex circiter mensium intervallo,
reparata ; divina benignitate servulis suis stipem mirabiliter offerente: ut tum
accidit, cum rei curatori coqufflariae, paucos nummulos ad macellum ferenti,
atque, quid cibi Sociis dato triente emat, sollicito, marsupium aureis nummis grave,
loco offendit pervio. Intacta res praeconi ; qui dominum ad rem suam per tubam e
praetorio advocaret, subjecta; nemine sibi eam vindicante, eidem, cui divino
beneficio in usus oblata t'uit, domui restituta. Spectavit dolenter urbis cladem suae
Constantia regina cum privigno suo principe Vladislao : miserata inprimis tiro-
num nostrorum inopiam, annuum e vectigalibus suis reditum certum constituit ;
qui ad annum 1631, supremum principis munificae tempus, constanter pendebatur.
Ad sarciendas ejusdem domus ruinas complures alii opes contulere suas : in
primis Andreas Bobola, regundorum finium regni praefectus, sive, ut vocant, Suc-
camerarius Nicolaus VVolskius, polonus eques : Stanislaus VVilczopolskius cano-
nicus Vilnensis. Convalescentem utcunque domum rector Michael Becanus anno
exeunte reliquit gubernandam Laurentio Bartilio, ipse ad officium theologi in
aula regia faciendum a Sigismundo vocatus. Ε Collegio Pultoviensi ingressi
mortalitatis iter: Martinus Rohalinensis, tres et triginta annos partim domi,
partim in castris Sigismundi ΙΙΙ animorum procurator, verbi divini praeco exi-
mius ; e Nesvisiensi domicilio Albertus Avianus, vir salutaris lucri per apostoli-
cos labores percupidus: Mathias Galminus, rector nuper Nesvisiensis Collegii,
prudentiae, constantim, cum integritate et, submissione animi conjunctae, laudibus
ornatus z e domicilio Vilnensi ad Divi Casimiri PP. Georgius Vondemu, gente
Prutenus‚ et Adamus Martianus in Lituania natus. Primus horum, exactis LV
aetatis, XXX ipsis in Societate annis, alibi veteranorum rector, tironum Socie-

