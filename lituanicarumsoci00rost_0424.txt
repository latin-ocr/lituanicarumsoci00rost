1663

Turbssidae
res patriae.

398 LITUANICARUM SOCIETATIS JESU HISTORIARUM

ipse tum aegrotantibus magna cum diligentia facere cibos, suaviterque invitans,
ad ora afferre ε ipse morbosis lectulos sternere, medicamenta propinare, angores
animi sermonibus levare et consiliis. Famulos quoque tanta curabat diligentia,
ut jam non communi sacerdotibus nostris patris, sed praecipuo parentis sui nomine
amanter ab eis vocaretur. Vigil ad omnem bene merendi occasionem, animadver-
tebat, si quibus, extrariis etiam, quoquo sibi integrum foret officio, adesset τ ita-
que miseris, qui periclitantibus, qui ad Ecclesiam catholicam revocandis, aut
corrigendis ad frugem, daret operam, ipse praesto erat. Expeditum ita fecerat
virum inquies animus, amore divino inflammatus. Hoc se agitante, cessare non
poterat. Hinc illa divi parentis nostri vox : 0 Deus mi ! 0 si te homines nossent !
saepe Christophoro‚ alia etiam narranti, minimeque advertenti, ex intimo pectore
erumpebat. Cum ad aram operaretur sacris, ignescere tum ille maxime et colli-
quescere videbatur. Quam sui Domini Salvatoris J esu amans esset ac sitiens, hinc
quoque apparebat, quod, quaesitus domi, nusquam inveniretur certius, quam ante
aram ; hic ille nocturnas etiam suas vigilias, perfrigidis etiam brumae temporibus,
ipso Dei calescens amore, in precibus et lacrymis exigebat. Beatissimam Dei pa-
rentem Virginem exquisitissimis pietatis coluit officiis. Hymnum Divi Casimiri de
laudibus Divae saepe in diem, nunquam sine dulcibus lacrymis, recitabat. Ad sacros
huic dies multa meditatione, afflictatione, vigiliis, celebrandos pietate praecipua,
mature animum praeparabat, certasque commentabatur formulas quibus ei se suaque
dedicaret. Quatuor milliaria nostratia distat ab urbe Vilna oppidulum Troki, locus,
de quo dicebamus, beneficiis Virginis Beatae celebris. Eo Christophorus quot
annis, maxime ante aliquem diem Beatae Virginis festum, itabat; conferens ad
Matrem divinae gratiae sua suorumque Sociorum munuscula, sive officiola; ad
quae ipso eos mature invitasset. Ad VI nonas quintiles, Divae Virginis Elisabetham
visentis memoriam insignem, tanta animi et virium contentione se comparabat,
ut vires corporis debilitaverit, ac penitus se exhauserit. Hoc denique ipso die vix
tantum collegit virium, ut ad proximum rectoris cubiculum aspirarit Hic sua
defecta multis cum lacrymis rite confessus, liqui coepit animo. Ad cubiculum inter
manus relatus, et sacro unctus oleo, eadem hora placidissime extinctus est. Natus
Vartemburgi in Varmia anno 1606, XII kal. januarias : in Societatem e scholis
Brunsbergensibus acceptus annorum 17 adolescens.

Commotae primo illo turbine reipublicae nulla quies adhuc; nisi quod miles
patrius, numerato sibi stipendio, ad suos tandem duces legitimos et signa rediret.
A Moscovia interim, Ucrainia, et Tartaria tempestas perpetua : bella alia ex aliis

