LIBER DECIMUS (1650-1664). 333

Pinsci collegium Sociorum in oppido utcunque tum erat tectum praesidio
legionarii Moscovitici, hominis mansuetiore inter suos ingenio. Qui ex oppido
ad paganos, diebus festis curandos, missi a rectore erant‚Patres Simon Maffon
et Andreas Bobola, in hostiles Cosacorum manus laniatumque inciderunt dirissi-
mum. Horodeci, in pago Polessico, idibus maii excarnificatus P. Simon z dispo-
liatus ad cuticulam 1 distentus toto corpore in mensae tabula. clavisque affixus ;
taedis piceis ustulatus; cultris scalptus, a cervicibus ad calcem deglubitur. Erasa
carne, evulsis nervis, toto laceratus corpore, gladiis denique mactatus, superatis
incredibili fortitudine cruciatibus, Deo, quem ipsum in illo laniatu invocabat, spiri-
tum reddidit idibus maii, anno aetatis quinquagesimo. Ortus parentibus piis nobili-
busque in Braclaviensi Lituaniae provincia. Per manus bonae matris oblatus
Societati una cum patrimonio, dotali quasi, praedio suo. Ex eo tempore animum
ad virtutem, ad agenda sortiter et sustinenda, perpetuis studiis laboribusque ita
exercuit, ut, quae demum sibi, quam atrocia perpetienda essent auctorato in Socie-
tate Jesu militi, praesensisse videretur. Jam vota quatuor professus, beneque ad
utiles Ecclesiae labores paratus, quo major sibi bene merendi foret copia, missio-
narii officium expetiit. In hoc diu magna diligentia versatus, illam denique,
quam Dei causam vehementer cuperet, mortem heroicam nactus est. Corpus quam
in specum quodve in coenum a carnificibus sit conjectum, latet. Postridie hujus
caedis, eandem ob causam, nempe quod catholicus sacerdos isque Jesuita esset,
immanitate pari discruciatus P. Andreas, XVII kalendas junias. In itinere apud
pagum Mohilnam comprehensus, vestibus in vestigio concerptis, nudus ad palum
sepimenti virgis et scuticis laceratur, usque dum religione, quam aliis praedicasset,
catholicam ipse abnegaret. Oppugnata nequicquam viri constantia, infertur vis
major: derasa manibus cute, constrictus funibus, ex resti, collo injecta, inter
equites medius raptatur ; deficiente spiritu, flagris impellitur. Sesquimilliari Mo-
hilna ad pagum Janoviam ita decurso, immani carnificina ad execrandam
catholicam religionem frustra adigitur. Quia haec sortiter superaret, acerbioribus
periclitantur constantiam ; repetuntur verbera crudelius : effoditur dexter oculus ε
abscinduntur auriculae : praeciditur nasus : evelluntur ungues : excutiuntur den-
tes : pectus et dorsum peruritur : corpus totum a summo capitis vulnere ad plan-
tas usque laniatur. Praeter linguam integrum jam erat nihil; haec ipsa, quia Deum
et Sanctissima Jesu et Mariae nomina invocaret, exscinditur ; praecisis denique cer-
vicibus, caput gladio diffi'ingitur. Dilapsis tortoribus⁷ corpus a parocho J anovien-
sium Zaleskio in templum curiale collectum quarto post die in praedium Pincensis

1657

28
Patres
Simon
Maffon et
Andreas
Bobola
caesi.

De his v.
in Catale-
go inter-
sectorum
Sociorum.

