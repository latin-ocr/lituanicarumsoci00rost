PRAEFATIO EDITUHIS

Quum ipsemet Auctor in fronte operis lectorem scitu necessaria monuerit,
praemissa insuper epistola dedicatoria nomine totius provinciae Lithuanae ad
R‘R. ecclesiarum Antistites data, equidem merito existimarem me a praefandi
munere esse liberatum, nisi aliud suaderet novae hujus editionis a me recognitae
ratio, quae saltem ut paucis declaretur oportet.

Origo itaque hujus secundae editionis inde est. Proposuerat sibi P. Augustus
Carayon( qui de Societatis nostrae historia illustranda simul et vindicanda optime
meruit) praeclarum quoque Stanislai Rostowski librum in lucem iterum edere ac
veluti ad vitam revocaro; jamque ad operam se praecinxerat, cum morbo con·
fectus ad meliorem vitam, ut sperandum, evocatus est. Unde conceptum ne-
gotium, in annos integros dilatum, nonnisi ultimis his temporibus reassumi
ac tandem in opus deduci potuit.

Porro cum ejusdem perficiendi provincia mihi proponeretur, eam ne ab·
nuerem‚ licet aliis curis distentus, plures movebant rationes. In primis vero
ipsius operis praestantia, tot tamque gravibus testimoniis comprobata, ut ni-
hil dicatur de mira voluminis raritate, quae jam tanta est ut apud biblio-
polas nusquam compareat, immo in Occidentis partibus fere ignoretur.

Accedebat et pietas in matrem, Religionem nimirum meam, cujus honorem
ac famam in Historiis Litlmam‘cis videbam luculenter commendari; praeju-
dicia vero criminationesque innumeras quibus minima nostra Societas, pro

nomine JESU quo insignita est, continenter impetitur, ibidem sentiebam non
tam verbis convelli, quarn factis praeclare gestis.

