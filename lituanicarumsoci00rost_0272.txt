1617

29
Orsae ca-
ptivos re-
dimunt
Socii suis
officiis⁴

Fructus
insignis.

Novogro-
densem
civitatem
curant.

248 LITUANICARUM SOCIETATIS JESU HISTORIARUM

litani sententia. Jesuitas illi certatim laudare, et ad magisterium deposcere:
ipsorum navitate, tot praeclaris probata exemplis, effici enimvero posse, ut sui
laus Ordinis, jam diujacens, assurgat tandem et convalescat. Bytinium itaque
tres e Nesvisiensi Sociorum Collegio sacerdotes lecti, Simon Pruskius, Andreas
Koniuskius, et Stephanus Gruzevskius‚ deducuntur (1) Horum magisterio unius
spatio anni effectum est, ut illud tironum pariter ac veteranorum Collegium aliud
inde omnino a se videretur: ita hic antiqua Ordinis Basiliani laus reviguit⁴ Hujus
rei commendatione excitati, plures ex aliis coenobiis se Bytinium conferre, et in
disciplinam alacres nostris dedere; aliisque alii, institutis rudes, succedere.
Quapropter diutius eo in magisterio socios versari oportuit, quam inter praesides
partium convenisset : nam principio Socii hoc pacto accepti, ut ne annum amplius
unum in officiis tenerentur; sed rogatu cum metropolitani tum suorum antistitum
coacti sunt, plures annos sua continuare magisteria (2). Ex quo deinde quantae in
plebem etiam utilitates manarent, videbant gratulabundi antistites sui. Jam
plebes sua Rutenica, quae nuper et ritus Ecclesiae Romame et sacerdotes aversa-
batur, inde omnia catholicorum pro suis habere; Societatis nostrae homines, quos
ante defugiebat, suspicere deinceps, fidentius adire, et in suo quisque salutis
negotio pro suis uti magistris ac patribus. Tum demum clarius intellectum est,
quid unio sua, quam inscientes adhuc ita Graecorum cum Latinis conjunctionem
vocitarent; quid, inquam, significaret, quidque discriminis romanam inter et
graecam foret Ecclesiam. Alibi ipsis etiam schismaticis opera Sociorum fuit pergrata.

Capti nuper bello Moscovitico, Ruteni milites Orsae in vinculis servabantur.
Visere captivos identidem e collegio Socii : solari mancipia, non aliter atque si
sui, iique bene meriti, forent, et curare, stipe et cibariis quoque die ad carceres
per suas manus collatis. Magnam faciebat admirationem ea misericordia barba-
ris; itaque vicissim Moscorum ductor clementer habere e Lituanico captivos
exercitu; nonnullos eorum Sociis, tanquam inter partes benignitatis magistris,
quasique sequestris, remisit sine pretio. Per occasiones ejusmodi facta sunt lu-
cra animorum insignia. Octingenti et quadraginta vel a graecanico schismate,
vel a sectis haereticorum variis, intra hunc annum, Orsae, in ipso oppido, ad
Ecclesiam revocati numerantur. Novogrodensem civitatem Nesvisienses Socii
pro sua vinea colebant; excurrebatur ad eam identidem; cum Arianis ibi crebra
fuere pro sanctitate religionis catholicae certamina. Effectum hoc anno denique,

(1) V. in vita Ι). Thomu) Viejslti scripta a P. Brictio, pag. ⁶205.
(τὶ) Ad decom anuos perseverarunt in eo magisterio.

