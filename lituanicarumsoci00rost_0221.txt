LIBER QUINTUS (1600-1610). 197

quomodo loquamini, quae Carolo religionem injicerent, nec timide neque tamen
proterve reponunt. Primus Christophorus, jam sua etiam patientia modestiaque
satis, ut putabat, commonefactum, orat principem, <c ut vicario Christi in terris
α Pontifici, ut sanctitati religionis et Superum pius parceret; si quid culpae in se
a Sociisve suis esset, se potiuS, suo parasitum judicio, se helluonem, circula-
« torem, quemadmodum occepisset, multaret porro ignominiis: laturum se id
a multo aequius quam eam Coclitum et apostolicae sedis injuriam. >a Inde reliqui
Socii eadem postulare. Retardavit animos ducis et impetus virorum oratio fortium;
nec dubitavit affirmare : neminem adhuc oblatum sihi, qui tam fidenter animose-
que secum egerit. Quando quidem de religione illatus est sermo, de ipsa Carolus,
quae una omnium sincera foret, tum de sacramentis, ritibus, et quibusdam Ecclesiae
dogmatis disceptare; neque indigne tulisse visus dicta a Sociis intrepide, obje-
ctamque lutheranae suae vanitati catholicae doctrinae veritatem. Benignius inde
Socios, quam accepisset, atque adeo procommendatis, et in fidem suam receptis,
dimisit. Acerba fuit ea in Jesuitas lenitas Caroli haereticis : inflammare illi dictis
animum, facesque invidiae subjicere: maxime ductor copiarum Sommerus, Carolo
multis carior, Societati Suecis omnibus infestior. Ei princeps, mutata mox fide,
rem Derpatensis Collegii‚ praeter vasa templi argentea, sibi servanda, condonat
omnem. Vexandorum ita Jesuitarum occasionem nactus, nullum Sommerus omittit
genus injuriae. Perscrutatur arculas omnes, omnesque domus angulos, sed culcitae
etiam stragulaque excussa sunt frustra. Domesticorum interim famulorum aliquis
tumulum, in quem sacra supellex esset conjecta, prodit. Ablatum argentum :
direpta alia, caetera pessumdata. Reliquijam nihil erat, quod exprimerent„ praeter
animos e corporibus, et hisjam laceris. Urgent nihilominus praedones, pluraque
sibi prodi minis cogunt atrocibus et plagis. Spe denique cum eversis domicilii rebus
abjecta. Socios omnes septem in unam perangustam compingunt cellam; rebus
spoliatos omnibus, fame, paedore, frigore enecandos.

Sed bonusDeus, per quem nec ales esurit, ipsius Sommeri famulum, Mosco-
vitam‚ ad eam induxit misericordiam, ut cibum miseris clam hero subjectaret,
crudelemque herum aliquando cominoneret3 maxime cum Sommerus ipse vinctos
miserejactaret Patres, pugnisque crudelem in modum concideret; tum, simplex
homo, servulus: a Ohe, exclamabat, ohe, mi Domine! istorum jam affatim;
α timendum porro, ne ultor huc Deus adsit. Parce viris immerentibus, eisque vene-
« nerandis. >a Sed ferocitatem hominis nulla poterat comprimere, quamlibet illa
supplex gravisque oratio. Ut alia crudelitatis exempla omittam, unum ille, quem

1601
Fortitudo
Sociorum
in pericu-
lo.

Res Colle-
gii direp-
tae.

Capti ex·
crucian-
tur.

