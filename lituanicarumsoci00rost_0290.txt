1621

Labores
bellici et
victoriae.

266 LITUANICARUM SOCIETATIS JESU IIISTORIARUM

quin ad castra, nondum ille a casu firmus, evolaret. Non prius utique eo se ver-
tit, quam precatus numen divinum, initiatusque ab episcopo gladium et vexillum
accepisset; professus hoc pacto, non usurum se armis nisi ad religionis defensio-
nem aut patriae. Adde, quod traditur, Carolum eam professionem jurejurando ac
syngrapha, suo conscripta sanguine, confirmasse. Gratum id fuisse Deo, eventa
tot prospera comprobarunt. Mille quingentos apud Revaliam anno 1604 : quatuor
millia apud Dei-patum eodem anno : septem millia ad pagum, cui nomen ab Albo
lapide: alibi alias, maiores etiam, hostium copias profligavit. Undecim millia et
trecenos apud Kircholmuni ad internecionem cecidit, ipso Succorum principe
Carolo in fugam acto, duobus fugientium millibus in gurgitem praecipitatis ac
submersis (1). Gratulatus duci de victoria Romanus etiam Pontifex, Paulus V,
in sua ad Joannem epistola, anno 1605 data (2) : α plane, inquit, specimen dedisti
a fortissimi atque sapientissimi ducis; et nos hanc tuam praestantem virtutem,
κ qua generis tui praeclaram nobilitatem adeo illustrasti, mirifice laudamus,
ει teque ob id, ut filium valde dilectum in Domino complectimur. ω Duo Lune-
burgici principes, Caroli Suetici auxiliares, caesi; quibus etiam funeris arbitria
Rigae solvit magnifice: idque pii victoris officium hostes etiam multis praeconiis
laudarunt. Revalescentem per intervalla, persecutus Gustavum, tota Livonia‚
comite ubique victoria, agitavit. Sex millia hostium apud Dunaemundam funditus
perdidit. Mansseldium, Suetici ducem exercitus, a Derpati moenibus rejecit semi-
necem3 inde Parnaviam‚ exciso hostili praesidio, redipiscitur. Volmaria instructis-
simas hostis copias, nocte intempesta adortus, exturbat : reliquis Livoniae
munimentis emovet, fugientesque passim sternit z naves Succorum subsidiarias
exurit alias, alias deprimit, reliquas cum annona et armis correptas usibus suorum
servire cogit. In eas denique Gustavum angustias compulit, utqui bellum violentus
commovisset, pacem redimeret. precibus. Vix dum ista confecerat, cum in Smo-
lensciam adversus Moschos arma transferri res postulat. Hic quoque fortuna
virtuti obsequitur: depellitur hostis, depulsus apud Mosaiscum profligatur. Ob-
sessis Moscuae ac pereuntibus fame Polonis annonam infert. Severiam et Czer-
nichoviam adimit : in patria tumultuantes pacat z perduelles regi ad obsequium
cogit: arces Bychoviae‚ Lachoviciis, et alibi restaurat communitque. α Longo
ιι armorum usu (laudat hunc alienigena historicus) et multis praeclare partis

(1) Vide praetcr alios Bullcng. Gallum, Lurxll, pag. 366.
(⁰2) Ex cod. ins. collegii Ostrogicnsis Soc. J. apud Gasparum Nicsiijckiuin, Lib. Korona Poma,
Littera C, pag. 277.

 

