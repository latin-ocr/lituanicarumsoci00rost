LIBER QUINTUs (1600-1610). 209

fraudibus Demetrii adversus Polonos incitata, Carolus dux Sudermannus copias
suas Baltico mari in Livoniam intulit, quatuor supra decem millia armatorum.
Quos hic gubernator Livoniae Carolus Chodkiewicz objiceret infestis, tria per
exinanitos qua populationibus Sueticis qua fame et pestilentia agros Lituanorum
millia, et quingentos equites subsidiarios, a principe Curlandiae Friderico sub-
missos, ductabat. Rigam Suecus perrexit recta; inde sibi a tergo metuens, Kir-
cholmum, ubi Lituani castra metabantur, exercitum convertit. Fit praelium, caedun-
tur hostes. Sudermannus dux, et ipse saucius, amissis decem suorum millibus,
inter eos Brunsvicensi et Luneburgcnsi ducibus, quadringentis in fugam aversis,
solus se ad suas naves agit praecipitem. Admirando plane Dei beneficio ea nostra-
tibus victoria stetit V kalendas octobres, die anniversario translationis beati Sta-
nislai Martyris, patroni regni Poloniae. Ex acie sexaginta vexilla Suotica Rigam
a Lituanis triumphantibus illata; capti hostium quadringenti3 nostratium caesi
quinquaginta non amplius, vulnerati quadraginta. Occisorum corpora, pars in
coemeteriis, pars in sepulcris condita3 ipso duce exequias suorum honestante.
Gratiae Deo pro victoria hymno Ambrosiano in templo Collegii decantatae. Ducem
rector gratulabundus salutavit. Insignis ejus laetitiae pars ad Collegium Rigense
pertinuit; cujus domicilium , templum ‚ et praedia Sudermannus , haereticos
Rigenses ad deditionem invitans, donaturum se Lutheranis promiserat.
Brunsbergam non e Prnssia tantum, sed e Dania, Noroegia, aliisque longin-
quioribus provinciis litterarum causa adolescentes frenquentiores in dies ad
Societatis gymnasium confluebant. Id populares suos deinceps facere haeretici
magistratus edictis gravibus vetuere3 inviti itaque parentes Brunsberga filios
revocabant. Eam haereticorum malevolentiam insigni prodigio Deus coarguit,
unaque Brunsbergensium fidem confirmavit. Duo eo in oppido, mercibus illa
maxime tempestate inclyto, suburbia erant, ampla olim negotiatoribus emporia ε
alterum, quatuor simul regionibus incensum fulmine, deflagravit : alteri, tonante
continenter ac fulminante coelo, universz‘oque urbi exitium par impendebat. Nullum
incolis servandarum rerum suarum supererat consilium; vento maxime vehementi
ac pertinaci pestem igneam vicis omnibus propagante. Ad Collegium trepidi con-
currunt cives. Misericordiam Dei implorant. Inter lamentabiles populi voces
defertur a sacerdote nostro sacra ex altari hostia in proximum flumini vicum, qui
flammam jam conceperat. Res mira : simul divinum ferculum flammis objectum
est, simul ventus, contorquens se, retro pestem secum, vacuam regionem versuS‚
corripuit. Exclamare ad hoc, gratulari, divinam clementiam collaudare incolumes.
27

1606

19.
Lituani
fundunt
Sueticum
exercitum.

20.
Brunsber-
gae incen-
dium miro
modo ex-
tinguitur.

