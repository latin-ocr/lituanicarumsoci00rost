1642

Beati J o-
saphat
trium>
phus Vil-
nae.

Varsaviae
regia B.
Virginis

Sodalitas.

332 LlTUANICARUM SOCIETATIS JESU HISTORIARUM

accurate etiam annotatum alibi) XIX kalendas januarias anni insequentis honor
Beato Martyri decretus est.

Decretum excepit insignis Vilnae celebritas, praesente rege Vladislao. Editi
primum in campis suburbanis militares equitum ludi, tonantibus bellicis machinis,
armorum strepitu, pugnae theatro ludicrae, civitatem ad spectaculum concivere.
Concursu populi facto, ternae lectissimae turmae, gradatim a praefectis in con-
vallem, pontificio divi Stanislai templo et regio palatio subjectam, deductae, ad
pompam antistibus et religiosis ordinibus viamque procedentibus in confluxu populi
faciendam. Caeterae legiones, quam longus a templo pontificio ad fanum Basilia-
norum tractus, ordine a lateribus collocatae, trifariam divisae. Primum agmen
ornatum erat insignibus, cujusmodi forent turm-<e Josaphat regis Judaeae ; eiusmodi
signis fulgebant armillae triumphantium et vexilla et tela. In altero simulacrum
gentis Indicae, quidam quasi regius Indorum, pii illius principis Josaphat, exer-
citus : ita illi bracteati‚ cetrati, hastati, galeati. In tertio ibat agmine coetus aca-
demicus, doctorumque suis conspicuus ornamentis senatus. Pone vectum trium-
phali curru beati martyris simulacrum inter choros impuberum, musarum specie,
laudes Divi, alternantibus carmina tubarum clangoribus, concinentium. Pompae
proximam templo Sanctae Trinitatis, portam triumphalem subeunti, processit
obviam religiosus Basilianorum coetus, choro venientium graecanicis cantibus
excipiens. Ante locatam in ara Beati imaginem rem divinam fecit apparatissima
pompa, concinentibus pluribus musicorum choris, collegii rector academici: inter
quam oratione vernacula laudes martyris ex eodem collegio P. Haczel, in vesperis
P. Albertus Cieciszevskius, a meridie latina clericus academicus, laurea et ipse
insignis theologica, celebrarunt.

Pietas Vladislai regis cum in hoc sacro triumpho, tum in sodalitate eorum, qui
B. Virginis Mariae Conceptionem ab omni noxia liberam, et felicem suum de
mundo transitum recolerent, Varsaviae in templo Societatis instituenda, exemplo
civibus fuit. In eum numerum principio statim cum rege viri principes frequentes
adeo sua dederunt nomina, ut sodalitium dividendum esset in classes z polonicam,
germanicam, et italicam; quarum scilicet gentium major erat census in aulis prin-
cipum. Initium conventus factum kalendis januarii : commendata pietas, propo-
sitis certis sodalitii legibus, pro concione per P. Gregorium Schonhoff, theologiae
doctorem, aulicum regina} Caeoiliae theologum: praesentibus, rege, regina, et
corona procerum frequentissima. Primus nomen suum in albo scripsit Vladislaus ;
professus se hujus Reginae coeli servum fore fidelem, sacraeque virginitatis suae, in

