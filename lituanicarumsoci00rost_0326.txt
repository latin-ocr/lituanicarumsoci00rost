1631

Ρ. Andreae
Rudomina
vocatio ad
Societa-
tem.

Per som-
nium in-
vitatur ad
labores

Siueuses.

302 LITUANICARUM SOCIETATIS JESU HISTORIARUM

est hujus loci. Bene multa legas tum in Linda Clagii Mariana, tum in annuis
Resselliani CollegiLQuo nemo unus Lituanorum aspiraverit adhuc, a regione vide-
licet tantis disjuncta intervallis, ad extremam Asiae gentem Sinas, Lituanus
noster, genere ille ortus nobilissimo, P. Andreas Rudomina, christianae religionis
illis etiam praedicanda} populis desiderio incensus, penetravit. Annos quatuor
supra viginti natus, decurso jam philosophiae spatio, virginem ex illustri pariter
familia sibi desponderat. Et jam ad dictum nuptiis diem, illustri comitatus soda-
litio, ad praestolantem sibi paternam sponsae domum pergit‚cum subito lux homini
divina oboritur : non istam esse sibi ad salutem aeternam, quam imprudens iniret,
vitae viam : respiceret sponsus illud connubium, quo mentes oastae cum Deo con-
junguntur, idque sibi divino consilio esse 111 Societate Jesu assignatum: hanc,
si saperet, ingrederetur ; ipsam sibi propositam, salutis viam.Praestrinxit animum
repentinus fulgor, hominemque in vestigio avertit. Actutum mutato Andreas con-
silio nuntium sponsae rebusque profanis remittit, rectaque Vilnam ad Collegium
novitiorum se confert ; acceptus anno 1618 se suaque praedia Societati alacer
condonat. Andream secutus est suus minister aulicus, ipse pariter a Deo commo-
nitus. Hic quia conditionis suae memor Andrean] reverentius, quam inter pares,
religiosos scilicet in Christo fratres, usu veniat, haberet, ab ipso reprehensus
est : κ quin jam, inquit, pristinae vanitatis nostrae in hac humilitatis schola con-
« discipuli obliviscimur? nuper tibi imperitabam ego; age sis, tu mihi hodie esto
a imperator: utere hic tuo praefecti munere; mihique fidenter, quid vis, obsecu-
α turo impigre manda. Non committam, ut segnior in 1100 11100, quam tu olim
a fueris, aut nunc sis in tuo, videar officio. ω A tirocinio, partim Vilnae in
Collegio Academico, partim Romae, theologiae dedit operam. Jam sacris etiam
eruditum litteris, famulum suum sui consilii Deus secundum nocturnam quietem
monstro admonuit ejusmodi: videbatur sibi videre orbem terrae humeris Socio—
rum impositum, gravem illum undique suecolantibus‚ ea maxime regione, quae
plagam solis spectaret Orientis. Sub ea molis parte bajulos, omnibus quemque
conniti viribus, sudare, ac viribus deficere. Sudores interim laborantium a
coelitibus geniis abstergi, et vires languentium confirmari. Spectare e coelo Deum,
atque e thesauro suo coronas auro gemmisque fulgentes tot promere, quot guttas
sudoris labor cuique expressisset. Haec admirantem appellat coeligena, monetque,
α 31 placerent sibi laboris praemia, adesset ipse adjutor laborantibus. n Ille e
vestigio offerre se operariis, onusque proclinatae partis subire. Laudari statim
a coelicolis adjutor strenuus, Deoque commendari. Haec per somnium. Inde

