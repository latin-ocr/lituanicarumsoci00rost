1658

32
Pinscensis
Collegii
status.
P.Gzovski
elogium.

33

Ρ. Bened.
dc Soxo
Antver-
piae Do-
ctor aca-
demicus
et rector
Vilnensis
Collegii.

386 LITUANICARUM SOCIETATIS JESU HISTORIARUM

in aliis rebus publicis, esset sustinenda. Sensit illa porro, quam perniciosa sibi
foret communio cum hoc mortalium genere, tum propter impietatem probrosaque
in Deum maledicta execrabili, tum ob fraudes et clandestina cum aliis haereticis,
Polonorum hostibus, in primis Suecis, commercia pestifero. Constituta primum
decreto in omnes Arianae impietatis homines poena capitis, et bonorum publicatio ;
deinde hujus edicti gratia facta, prorogato triennio; quo temporis spatio, qui
resipuissent quidem, integris rebus suis remanerent 1 pertinaces vero, fundis suis
divenditis, excederent.

Pinsci res domus paulisper convaluit: auctum Collegium viginti et duobus
sacerdotibus, octo adjutoribus domesticis. Ex hoc numero sublatus morte magister
Patrum juniorum tertium probandorum Matthaeus Gzovskius, Masovita, olim vel
philosophiae vel theologice professor, deinde rector domus primae et secundae pro-
bationis sexennium; inde praepositi provincialis Socius; denique instructor Pa-
trum spatio trimestri. Etiam vita sua virtutum, candoris in primis, humilitatis, et
caritatis erga Deum incensae perpetuum fuit magisterium per exempla. Meditari
de divinis occupatio sibi erat omnium jucundisssima3 ad quam noctu etiam ut vigi-
laret, humi aut in ipsis stratus asseribus captabat somnum carptim. Suorum censor
morum severus, parvos etiam naevos multis poenis, flagellis, catenulis ferreis, sa-
guli asperitate cilicini, inedia diutina, castigabat. Amore Dei ardere videbatur
perpetuo et lucere. Narrant de visis quibusdam datis huic divinitus3 apparuisse
olim, tum puero illi decenni, mortuum parentem suum, circumfusum splendore
coelesti; tum sacerdoti jam sacerdotem e Societate defunctum, diuque cum Mattliaeo
fuisse collocutum: eundem quadriennio ante Vilnense praedixisse excidium, fu-
gamque Sociorum; haec atque alia a se praenuntiata evenisse. Vivere desiit
idus decembres.

Ejusdem mensis decimo quinto kal. januarias mortuus Antverpiae P. Bene-
dictus de Soxo, Hispanus, e civitate Granatensi. Annorum quindecim adolescens
in Ordinem Sociorum cooptatus anno 1602. Post eloquentiae et philosophice magis-
teria, jam theologiae professor, a generali Societatis praeposito Mutio Vitellesco
missus in Lituaniam. Acceptus in Collegium academicum, ornatusque magisterii
insignibus, octennium professus est theologiam ε vicenos deinde annos praefuit
Academia} procancellarius‚ deinde etiam rector (circa annum 1646). Vir doctrinae
pariter ac sanctimonia} exemplum. Comitiis nostris provincialibus electus, Romae
a Lituanis interfuit Congrcgationi VIII generali. Inde Vilnam redux tentari coepit
paralysi et aliis senectutis incommodis. Anno 1655, Moscovitis Vilnensem civita-

