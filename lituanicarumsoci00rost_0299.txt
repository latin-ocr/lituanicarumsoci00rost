LIBER SEPTIMUS (1620-1630). 275

viso interfecti domini cadavere, quasi ictus ipse, super hero suo lamentabiliter
hirrire, cruorem lingere, circumcursare, et allatrare parricidasNullis bestiola ter-
riculis repelli potuita pedibus; id ipsum mirati invidiose, interfectores catulum
confodiunt. Nunquid amplius? Lusisse adhuc in scelere sibi visi carnifices : pe-
dibus insuper resti colligatis, per vicos raptant laniatum; ita versis plateis, in
jugum Dunae fluvio imminens trahunt, ex jugo in praeterfluentem praecipitant. De-
jectum corpus haesit in littore. Deinde, ne tam atrox facinoris sui monumentum
supersit, scaphae injectum, provectumque in altum, alligatis ad pedes et collum
ponderibus, spargunt. Gurgitem illum catholici hodie sacri putei nominant voca-
bulo. Patrata caedes haec pridie idus novembres3 quo ipso tempore visa est a
civibus Polociee, in urbe hujus antistitis primaria, grandis in coelo, Vitebscum
versus, columna ignea3 is fuit Polocensibus nuntius : columen suum, sanctum
antistitem Vitebsci convulsum esse.

Narrarunt quidam, iique graves viri, statim ac demersum esset martyris corpus,
multo ante occasum diei, offusas fuisse civitati tenebras, tetras illas adeo, ut par-
ricidae in noctem repente Acherunticam conjecti sibi viderentur, praesentesque sibi
alius alium requirerent ; errabundi per vicos, horrore perfusi, sicubi domus, sicubi
fores essent, pedibus manibusque, caecorum ritu, praetentarent.

Postridie ejus caedis, Polociae, in oppido hinc disjuncto leucarum viginti inter-
vallo, Simeon, Dorothei A‹·hremovicii, Polocensis consulis filiolus, bimulo minor,
simul cum ortu solis experrectus, parentibus et familia praesentibus, repente se
corripit e lectulo, perculso similis, quique adhuc vocem nonmiserat per infantiam,
plorare, illudque lacrymabiliter ingeminare voce patria z Tala ! tata! Bohaz'lz' zabz‘lz'!
Pater, scilicet, pater, Divus cresus est! Mirabundi ad eam infantis vocem, repente
in haec solutam verba, quaerunt ex puero parentes :quis ille Deus Divusve sit
caesus? is Divus, respondet pusio, caesus est, qui in hac urbe sua Album fanum
(sic Rutenicum templum, a Divo Josaphat opere lateritio exstructum, vocabat
vulgus) pius condiderit. His dictis obmutuit, tacuitque tamdiu, donec pueritia con-
sequens superasset infantiam. Vixdum haec effatus est infans, cum ecce Polocen-
sibus, in primis consuli Dorotheo, a Vitebscia nuntius caedis pontificiae. Nihil
ejusmodi Polociae erat vel consomniatum adhuc. Ipsa Simeonis infantia, fama
quaedam civibus fuit praenuntia(1). Exinde famulo suum Deus admirandis signis,
aliis atque aliis, populo commendare. Corpus martyris, diu a catholicis in Duna
quaesitum, sexto inventum die ι integrum illud omnino ac flexibile, grato ac reni-

(1) Ex historia Collegii Poloccnsis et Vita Β. Josaphati, a Basiliano scripta typisque vulgata.

1623

Tempus
credis.
Monstra
facinoris.

Caecitas
repentina.

Infans
praeco
necis.

