LIBER QfflN'rus (meo-1610). 203

theologiam scholasticam, magno juvandae patriae, religionis scilicet in ea ampli—
ficandae inflammatus desiderio, dum responsum a praeside Societatis generali ea
super re expectat : acuta correptus febri, ad praemia ejus voluntatis suae et meri-
torum evocatus est. Funus Richardi magno cum doloris sensu a civibus, in primis
ab academicis, quibus carus onmibus acceptusque erat, celebratum. Hunc subse-
cutus est P. Petrus Krimerus, Germanus. Linguarum ille, praeter patriam et
latinam, poloniam, lotavicae et lituanica} peritus, pulchre illis, ad salutem mul·
torum, maxime in Livonia, usus : catholicae religionis magister inter haereticos,
venatorque animarum sagacissimus. Septem eadem tempestate Socii amissi Polo-
ciae. Duo in hac urbe illis erant diversa domicilia : alterum novum ipso in oppido
veteranis, in arce alterum, vetus illud et male materiatum, exercendis novitiis,
Riga nuper translatis, assignatum : in hoc tirones quatuor, praestanti indole
juveneS‚ amissi. Primus omnium Urbanus Flosculus (id nominis lego in annuis
litteris collegii Polocensis) adolescentulus moribus suo nomini simillimis, decer-
ptus. Parentum blanditias et opes et, quod maxime execrandum putabat, haeresim
detestatus, quo tutius castum se servaret atque integrum, Deo se in Societate
Jesu devovit; in ea hilaris semper, erecto semper animo experrectoque ad omnem
boni meriti occasionem, omnium reverens, amabilis omnibus, Flosculus, longe
jucundissimus de se fructus Societati promittebat.

Ut rosa rosae sic Flosculo huic, collegae suo, Baltassar Blum (quod nomen
florem item Germanis olet) integritate vitae similis, eodem anno ibidem animam
efflavit. Laetae adolescens indolis, et in omnem virtutis formam ductilis, ad pulchra
vitae religiosae exempla, posteris prodenda, se comparabat, ministrantem aegrotis
diligenter; uti sua exequi solebat omnia; morbus afflavit pestilens, brevique
optimae plenum spei juvenem confecit. Eodem malo interierunt iisdem omnino
diebus atque horis, quibus se morituros, cum essent incolumes, praedixerant, florum
istorum germen simile : Fabianus Grems, luce divo suo Fabiano sacra, et Octa-
vianus Meinerus. Forti uterque animo imminentis accepit mortis nuntium; quam
scilicet maturius, a Deo, opinor, moniti, praesensissent. ltaque non imparatos ab
armis suis in supremo illo certamine humani generis hostis offendit, difficilibus
utrumque infestisque tentamentis aggressus. Hoc victo uterque laeti ovantesque in
laudibus divinae misericordiae et angelorum suorum tutelarium animos expirarunt.
Duo eadem tempestate diem morte confecerunt extremum Pultoviae : PP. Michael
Bi‘unak, Ciechancwiensis, annos prope sexaginta natus. duobus et viginti in Col-
legio Pultoviensi continenter exactis; vir modestia et patientia et studio divina2

1602

P. Ktime-
rus.

11.
Polociae
septem e
Collegio
sublati
peste.

Floscu-
lus novi·
tius.

BlumBal-
tassar.

GremsFa-
bianus,
Meinerus
Octavia-

Ilus.

