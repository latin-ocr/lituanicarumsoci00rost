162]
Causa

boui.

Proelia.

Bellum
decreto-
rlum.

x‘ictoria.
insignis,

Pacta
cum hoste.

262 LlTUANlCARUM SOCIETATIS JESU HISTORIARUM

fecto exercitu, superveniret, duci exercituum Lituaniae J oanni Carolo Chodkie-
wicz datur negotium. Summa imperii tradita»1²egio principi Vladislao; oblato
eidem per nuntium romani Pontificis, Franciscum Diotalevium‚ vexillo sacro,
in quo erat expieta belli causa: religionis christianae simulacrum, crux salutaris,
e pectore aquilae Polonorum gentilitiae emicans, attextaque haec tessera: pro
ylorz'a crucis, adversus scilicet hostem christiani nominis immanissimum. Sed
Vladislao, generoso illi principi, animis uti suis non fuit integrum, occupato
febribus, et toto fere belli tempore in castris detento. Summa ergo imperii
translata ad Lituanicum ducem J oannem Carolum; omnia hic ad suum maxime
arbitrium habuit belli consilia. Ineunte sextili, castra apud Chotimum metatus est :
quatuor supra triginta millia peditum equitumque. Accidit forte, ut ad istam
manum, quibus nescio impulsi causis, velites a Zaporovia Cosaci sponte se aggre-
garint, facta sibi armis via per medios Turcarum cuneos Conspecto ducis Polo-
nici exercitu, et prae suis tot millibus contempto, victoriam Osmannus spe et
opinione devoravit. Primi Polonos praeliis lacessunt barbari; at suo illi etiam
atque etiam infortunio : quoties aggressi, toties per insignem stragem suorum
aversi. Frequentiores inde congressus ac pugnae ad justi etiam belli speciem.
Decies acie dimicatum, superiore semper virtute nostrorum et fortuna; ut ipsis
etiam barbaris manifestum foret, virtutem divinam facere a Polonis. Quartus
kalendas octobres, divo Venceslao, regni Poloniae patrono, sacer, dies fuit uni·
versae fortunae bellicae decretorius: ea luce, ab ipso fere ortu ad vesperam usque
tota virtute continenter pugnatum, denique debellatum est. Jam in acie sexaginta
suorum millia quos mars perculisset, plura multo quos coeli tempestas bellique
confecissent incommoda, dolenter spectabat circum, suae victimas impietatis et
superbiae, Osmannus. Accidit interea, totisque castris dissipatur fama, imminere
ipsum regem Sigismundum, cum multis millibus summoque robore exercitus. Ad
haec disputare in suo concilio, futurosque eventus praecipere ex praesenti: tanti
illam videlicet christianorum manum non vim modo tanti sui exercitus sustinuisse,
sed funera etiam Osmanno edidisse tam multa. Quid porro non sibi metuerent a
copiis Sigismundi recentibus 22 Cadere itaque animis barbari, atque spectare alia3
tentare per legatos, et convenire Polonici imperatorem exercitus; qui denique
pacis conditiones, nuper sibi a Polonis oblatas, rejecerant superbe, modo
easdem ipsi ultro poscere.

Obniti diu nostrates postulantibus prudenter non poterant, hostibus 1111 non
modo inferiores numero, sed viribus etiam maxime per famem, commeatu a

