1581
Locus do-
micilio as—
signatur.

Possevi-
nus adit
Moscovi-

am.
Difficultas
itineris

Difficultas
itineris
Moseoviti-
ci.

Magnifice
Legatus
excipitur.

94 LITUANICARUM sorJETiles JESU flisTonlfflun

rique oppugnarent: atque opportune quidem, Duna videlicet arcem interfluente
et eam insulam; mutato propterea consilio, castrum inter et forum, regionem
oppidi novo domicilio princeps determinat ; aedilemque, qui rem Sociorum quam
diligentissime procuret, Franciscum Zuk, arcis sure custodem, jubet.

possevinus inde, perlaturus ea in Moscoviam, quae sibi Pontifex commiserat,
propositum cum Sociis ingressus est item acceptis a rege ad praefectos Orsae et
Dombrovnae castellorum commendatitiis litteris, et prodromo per eas regiones
Basilio, Cosacorum nostratium, voluntariorum militum, primipilo. Haud sine
operae pretio illud fuit suum homini officium; a photianis nempe erroribus, in
quibus adhuc ignarus versabatur, ad religionem catholicam per Possevinum,
dum iter facerent, revocato. Transmisso ab Orsa Borysthene, Dombrovnam,
inde ad ipsos, quibus regiones Moscoviticae a Lituanicis sejunguntur, limites
ventum. Relictis ibi, qui ipsos praesidii causa eo deduxerant, equitibus (quod
verebantur, ne a Moschis, continenti populatione agros Polonorum vastantibus,
caederentur), viam porro inierunt deterrimam et lutulentam oppido, per sylvas
inextricabiles, *ramis perpetuo quodam nexu inter se ita colligatis, ut via passim
aperienda esset securibus, currusque saepe manibus per uliginem trahendus, saepe
humeris etiam transferendus. In ea itineris difficultate luctantibus, vesperascente
jam coelo, eoque turbido, loco palustri atque insuper obsito, in ipsis ferarum
cubilibus quies defatigatis corporibus erat quaerenda, quodque formidolosius, in-
ter ipsos latrone& concursantibus ultro citroque et vociferantibus Cosacis, prae-
donibus immanissimis. pernoctatum itaque inter ea loci non tranquillissime. Primo
statim diluculO, insomnibus omnino complutisque occurrit cum equitibus sexaginta
ot patentibus fidei publicae litteris Theodorus Pachionleimus legionis praefectus,
a Moscovia missus obviam. Intellectum est demum, certis Orsae aut Dombrovnae
praestolandum fuisse nuntiis de adventu ejus praesidii; id quod ad confinia dux
ipse priesto futurum promiserat. Hoc septis comitam, octavo idus sextiles, cum
a moenibus Smolensci longius abessent adhuc, per subornatos exploratores mo-
niti, effundunt se obviam ex urbe equites honorarii quadrageni, seriscis omnes
fulgentes et auro, duce Joanne AbramowicZ, filio praesidis Smolenscensium
Palatini. Is, ut ad equum conscendendum invitavit Romanuin Legatum, continuo
parentem excusat suum, quod non et ipse obviam prodierit, neque enim sibi vel
pedem ex arce efferre, esse integrum. Tum de Gregorii Pontificis valetudine,
deque itinere, ut habuisset commodum, sciscitatus, in urbem atque in arcem
etiam (quo aditus nulli, ne Romani quidem Imperatoris, quicum sanctior est

