438 APPENDICES.

Deinde Quirinus nominat proceres, quorum manibus sit J‘actus lapis. lllmus,
recens designatus palatinus Vilnensis, Christophorus Radziwill, cui duo filioli ad-
haeserunt t D. Sigismundus Carolus, et Alexander Ludovicus ; tres item ex duobus
fratribus nepotes. : D. Nicolaus Christophorus, D. J oannes Albertus, D. Nico-
laus Stanislaus Radziwill; ejusdem adhaec gener Illmus D. Gabriel Tenczynski;
M. D. Theodorus Skumin, palatinus Novogrodensis ; M. D. J oannes Pac palatinus
Minscensis; M. D. Hieronymus Wolowicz‚ thesaurarius M. Lituaniae; M. D.
Stanislaus Kiszka‚ etc. Post ea addit :

κ Unum tango, quod diei fuit quintae; hoc ut, qui videris pietatis hactenus spe-
ciem, videas etiam statim pietatis fructum : qui videris honores Sancto habitos a
suis, videas etiam Sancti profusionem in suos. AnniJam lapsi supra sexaginta sunt
et quod excurrit, tot scilicet universe, quot a primo suo ortu Calvini numerat
Evangelium‚ cum catholicum palatinum (summus hic est a rege in Polonia et Li-
tuania magistratus) non vidit Vilna. Palatinum et catholicum dedit hic dies ; dicam
rectius, hoc die Sanctus. At qualem palatinum? ut certare videantur inter se,
Ecclesia, respublica, musae, Mercurius, senatus, populus ; qui motis reliquis
eum sibi vel vindicent tanquam jus, vel deligant tanquam patronum.

Quis est, qui nescire possit radium illum Lituaniae‚ Nicolaum Christophorum
Radth'ltum, S. R. Imperii principem, Olicae et Nesvisii ducem etc., de quo

germanus quidam poeta :
Magnanimi celsos Herois respice vultus:
Imperii Princeps, Dux Radivilus hic est.
J ordanem vidit, Nilum bibit, omnia vicit,
Seu mala mille salo, seu mala mille solo.

Ingenio, certant alii, sit major an armis ;
Vincere certe omnes Dux pietate studet.

Et Lituanus de eodem :
Templa DEO, turres patriae, collegia musis,
AEdes afflictis mundifugisque dedit.
Gloria militiae, lux pacis, cognitor orbis.
Si deni tales, vicimus Italiam.

Posterius hoc superlate conclusum fortasse cuipiam videbitur, mihi non item :

adeo enim suam ditionem qua arcibus, qua oppidis, qua stratis viis, qua aliis tum
sacris tum politicis monumentis, ad speciem illustribus illustrissimus heros

exornat, ut Lituania Italiae (1) habeatur jam vel aemula vel gemina. n
Post alia idem Quirinus: Ecce tibi in Theatridio suo praesto musas Vflnenses,

quae, possunt, quae volunt. Possunt, quia musae ; volunt, quia Vilnenses. Noli tur-
bare musicam,vetus est praeceptum. Parebit huic Quirinus‚tacebit‚ ut loquantur illae.

(1) [In edit. Vilnensi legitur Litalia]

