1597

Mathema-
ticam
Romae pro-
fitetur.

1598
14

P. Marti-
nus Later-
nain mari
Baltico ab
haereticis
mergitur.

186 LITUANICARUM SOCIETATIS JESU fflSToRIARUM

his egit in Societate XXXII. Piis honestisque editus parentibus, a puero ad litte-
rarum studia diligenter incubuit. Philosophiae magisterio Viennae in Austria orna-
tus : Pultoviae laurea doctoris theologiae auctus : ibidem 1571, quarto idus julii
vota quatuor professus. Adolescens Romam Vienna profectus, ibi nomen Christo
dedit in Societate sua anno salutis 1565. Positis in tirocinio religiosae vitae rudi-
mentis, graecis et hebraicis litteris excultus probo, ibidem mathematicam publice
docuit. Deinde in Transylrania Sigismundum Batorium, postulatu Stephani Polo-
niae regis, ad litteras et pietatem instituit. Primus Collegium Sociorum rexit
Posnaniae primum, tum Vilnae, Clauffiopoli, Cracoviae domum professam. Trien-
nium vices provincialis obiit. Cum ita regimine multorum occuparetur et negotiis
familiae, concionatoris insuper munus per se explebat ipse, idque utilitate praeci-
pua. Vir erat doctrina aeque ac sanctitate, conjuncta illa cum suavitate morum,
insignis. Idem semper ad salutaria animorum lucra ltierattentus : ad omnem rerum
piarum tractationem sensu tenerrimo ; ex quo saepe, ubi de Deo incidisset sermo,
inter prandendum etiam, praesertim cum vitae Sanctorum legerentur, illacrymare
visus. Quos libros, quam utiles emiserit, in indice scriptorum nostratium ad calcem
operis censebimus. In extremo morbo, Augustinum imitatus, psalmos, quos poeni-
tentiales vocamus, lect-itari sibi voluit; sententias in illis singulas pensi-
tabat, singulasque voculas demittens in animum, gemitu et lacrymis excep—
tabat. Noctem supremam mente et animo in contemplatione vulnerum Christi
in crucem suffixi defixus transegit; 111 precatione denique et suspiriis animam
placidissime exhalavit.

Martinus Laterna, Drohobicii, nobili a salinis oppido Polouiae, natus, ab
ineunte aetate ad pietatem artesque ingenuas propenso fuit animo. Institutus
humanioribus litteris Calissii, excurrit Brunsbergam3 exploraturus oculis, an quae
de Sociis, in Prussiam nuper ab Hosio accitis, celebrarentur laudibus, cum re
consentirent. Veritate comperta, Calissium quidem rediit, sed animo interim
Brunsbergae in Collegio habitabat et rultibus Sociorum; quorum extunc mores
et institutum adamasset. Affectus ita, exemplo insuper magistri sui Alberti Mros-
kowskii‚ ad Societatem antegressi, incitatus, plenas desideriis Brunsbergam dat
litteras, alteras ad rectorem Collegii soluta, alteras ligata oratione ad Socios
Admissus mense majo anni 1571. Decurso tirocinii spatio, in litteris profecit
adeo ut Vilnae 111 Academica Universitate laureas, tum philosophicam tum theo-
logicam, ex merito reportaverit. Ad majora deinde intentior praemia, a litterarum
studiis ad instituendam praeceptionibus christianis plebem animuin transtulit;

