1568

Amor Dei.

Quies su-
prema.

26 LITUANICARUM SOCIETATIS JESU HISTORIARUM

Stanislao Emmanuel ad aedem illam visum ; ex re quaerit, quantopere ipse
Beatam diligeret ; dictum ardenti animo fuit pro flabello. κ Ah! quid, inquit,
dicam? Mater haec, Mater ipsa mea est. >a Quae sua vox ita Emmanuelis affecit
animum, ut a praesente nescio quo coelesti genio non ab homine emissa videretur.
Quantum porro apud hanc Matrem suam valeret ipse gratia, experti sodales sui
novitii. Si quid orandum erat, quod maxime non suis putarent precibus impe-
trabile, utendum hic, ajebant, a< oratore Stanislao, apud Reginam coeli gratioso. „

Commendabiles Superis preces suas faciebat amor Dei praecipuus ; quo
Stanislaus magis quam anima spirare videbatur 3 atque interdum sic exardescebat,
ut ardor pectoris ingesta foret gelida temperandus. Meminit hujus, scribens de
amore Dei, beatus Genevensium episcopus, Franciscus Salesius (Ι) : a StanisLaus,
inquit, adolescens tanto Dei Salvatoris sui correptus erat amore, ut saepe in eum
casum deductus esset, ut anima per aestum deficeret, foretque necesse, linteola
tincta in frigida, pectori applicari, quo suus temperaretur aestus. „

Sed Vis tanta, illabens saepius, totoque mentem agitans pectore, superior omni
coepit tandem esse remedio ; quare corpus, ardentis ita domicilium animi, dissolvi
oportuit. Sensit suum ipse periculum, idque diserte praedixit, diemque assignavit,
decimum octavum kalend. septembres, triumpho assumptae Beatae Virginis sacrum,
sibi mortalis vitae supremum. Festo beati Laurentii martyris, oblati per sortem sibi
in mensem sextilem patroni, ministrantem in culina pietate et animi fervore prae-
cipu0‚ incessit febricula; quae tametsi levior videretur omnibus, ipse tamen hac se
consumendum affirmabat; nihil ergo a primo statim articulo omittendum putavit,
quo se maxime pietas sua Deo commendaret. Omnia rite diligenterque executus,
bene Sociis, bene Societati, carissimae Matri suae, precatus, hora ab umbilico noctis
tertia ad triumphum Beatae Virginis propius spectandum evolavit. Mors levissimo
Visa somno tranquillior, integrum oris, quasi renidentis adhuc, ‘habitum venusta-
temque reliquit. A morte, primo fere diluculo, tantus populi factus undique con-
cursus, ut, praeter alios, miraretur Franciscus Toletus cardinalis, conversusque ad
Socios diceret : en adolescentulum advenam! ut ad hunc tota concurrit civitas l ut
quisque videre, et vel fimbriam avet contingere! Flosculis‚ corollis, iconculis ter-
gendis obtegitur! carpitur ab his et illis, pie amantibus! Nobis senibus mortuis
quid fiet? Quo dicto monuit, sutura post mortem praemia meritis cuique suis non
annis metienda. Obitus Stanislai‚ adeo ipsi laetus, amantibus Sociis dolori fuit om-
nibus, in primis caro gentili suo Stanislao Varszevickio. Magnum in hoc juvene

(1) Parte prima, l. ύ, cap. ult.

