LIBER SEPTIMUS (1620-1630). 283

strictis faucibus, horrore perfusus, interceptis mem, quae ad concionem attulisset,
toties haereret in ipsis statim principiis dicendi et obmutesceret, quoties loqui
conaretur. Supellex templi partim contrita, partim cum bibliotheca, et organo
musico, quod erat praecipuo constructum artificio, in Sueciam asportata.
Latrocinantibus in Varmia hostibus haereticis, prodigiosa res accidit. Conscele-
ratissimus corum aliquis, inter commilitones improbos, Coelites execrans omneS‚
atque ipsum etiam Salvatorem, quem colerent catholici, incidit in pendentis e
cruce Christi simulacrum, erectum secus viam, qua proxime subeas moenia Bruns-
berg-ae. Provectus in maledicta, effigiem divinam e fistula ferrea furens trajicit.
Ostento miro injuriae suae impios admonuit Deus. Tribus ictum glandibus, totidem
aperuit vulnera, largoque manavit sanguine simulacrum (1). Cohorrescunt ad id
omnes atque hic etiam scelus. Pervulgato miraculo⁷ concurrunt ad signum, adhuc
sanguinans, cum haereticis catholici z explorat veritatem prodigii etiam dux hos-
tium : certa visa sunt omnibus offensi signa numinis. Rumore miraculi accepto,
regius princeps, Vladislaus Brunsberga haud longe, ex oppido Regitten, unde
hostium observabat itinera, cohortem expedit continuo, quae rem propius cognos-
ceret, atque, si quidem ita esset, ad castra sua afferret simulacrum. Veneratus pie
in sua offensum effigie Salvatorem, Varsaviam misit prodigiosum hoc signum ad
regem Sigismundum. Ferebatur a signifero cohortis, labaro decenter illigatum.
Exceptum ubique pietate catholicorum magna, Meelsaci praecipue in oppido Var—
miensi, denique Varsaviae, ubi in regio conclavi religiose ad suprema J oannis Casi-
miri regis tempora servatum est. Efferebatur interdum ad cultum publicum, festis
maxime diebus T heophoriae; quibus Varsavienses ad aras quatuor supplicabant
vicatim. Anno deinde 1668 J oanneS, regio se abdicans magistratu, signum sacrum
Neporentam, suam in villam, transtulit; aedis ibi e cocto lapide construendae nego-
tio dato Kijoviensium canonicorum praeposito Stanislao Vengierskio. Decem annos
Varmienses belli Suetici tempestate jactam hac denique commutata, Socii ad
rerum suarum busta rediere. Primum illi, quemadmodum decuit, rerum divinarum
angi cura 2 colligere dissipatas templi reliquias 2 aris suis restituere sparsas passim
divorum imagines : usibus sacris corrogare supellectilem : tropaeum religionis
suae prodigiosum, crucem illam reliquam cum imag-ine sacra olim profanatam ab
impiis, hodie religiosius coli coeptam a piis, sacello circumdare; in omnes se cura-
rum partes versante P. Joanne Berendt, afflictio. domus praeside. Restitui rex
jussit suum Brunsbergensibus pignus, Neporentae depositum, orantibus id Sociis

(1) Vid. Historiam Prnssiae Joannis Leonis pag. 502.

1626

Templum
profanari
vetat
Deus.

Simula-
crum
Christi
prodigio-
sum ;
haeretico-
rum im-
pietas cor-
repta os-
tento.

Varmiae
Socii ad
sua rede-
unt.

